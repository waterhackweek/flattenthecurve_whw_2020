{:.dont}
### Μην είσαι απρόσεκτος

Σπάσε την αλυσίδα μετάδοσης του ιού. Ακόμη και αν δεν ανήκεις στις ευπαθείς ομάδες. Μην είσαι απρόσεκτος ελπίζοντας πως όταν θα αρρωστήσεις θα αποφύγεις την υπερφόρτωση του συστήματος υγείας. Δεν υπάρχει κανένα όφελος για άτομα ή για τον γενικό πληθυσμό με το να αρρωστήσουν στις πρώτες μέρες την πανδημίας. Το μόνο αποτέλεσμα θα είναι να βάλεις τη ζωή σου και τις ζωές των άλλων σε κίνδυνο. Και δεν αρκεί μόνο ότι οι συμπολίτες μας πεθαίνουν, αλλά το πώς πεθαίνουν. Εκτός από τον φυσικό πόνο, ψυχολογικά ο θάνατος από κοροναϊό είναι το αντίθετο ενός "καλού θανάτου". Οι ασθενείς πεθαίνουν μόνοι τους, σε καραντίνα μακριά από τους αγαπημένους τους.

Σύμφωνα με τις πρώτες αναφορές, οι άνθρωποι που αναρρώνουν δημιουργούν αντισώματα και ανοσία σε μελλοντική μόλυνση από το ίδιο στέλεχος του κοροναϊού. Αυτά είναι ελπιδοφόρα νέα για τη δημιουργία ενός εμβολίου, οπότε μένουμε σπίτι και εξομαλύνουμε την καμπύλη.

Η ασθένεια μπορεί να εξελιχθεί επικίνδυνα, ένας ασθενής περιέγραψε τον πόνο που ένοιωθε σαν κάποιος να περνούσε τα [πνευμόνια του από το μπλέντερ](https://twitter.com/stuff_so/status/1236517734189391875). Το 10% των περιπτώσεων απαιτεί φροντίδα στη Μονάδα Εντατικής Θεραπείας (ΜΕΘ) και τεχνητή υποστήριξη αναπνοής. Ακόμα και αν οι αναφορές από αυτοψίες στην Κίνα 
είναι [παραπλανητικές](https://twitter.com/CT_Bergstrom/status/1235797950451703809) ή υπερεκτιμημένες, υπάρχει πιθανότητα μακροχρόνιας ή μόνιμης ζημιάς στους πνεύμονες αν αρρωστήσεις και ανακάμψεις. Υπάρχουν πολλά κενά στις πληροφορίες σχετικά με τις επιπτώσεις στους πνεύμονες, κυρίως επειδή οι γιατροί που έχουν τη σχετική εξειδίκευση να ενημερώνουν το κοινό για το τι ακριβώς συμβαίνει είναι ήδη πολύ απασχολημένοι με τη φροντίδα των ασθενών, βάζοντας σε κίνδυνο τη δική τους ζωή.
