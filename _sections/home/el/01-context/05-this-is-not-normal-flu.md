# Δε πρόκειται για μια φυσιολογική γρίπη
**Ούτε στο ευνοϊκότερο σενάριο**

Η εκτίμηση της Παγκόσμιας Οργάνωσης Υγείας για ποσοστό θνησιμότητας 3,5% είναι μέσος όρος μεταξύ ηλικιακών ομάδων, ενώ έχει προσφέρει μεγάλης κλίμακας δεδομένα παρατήρησης που αποδεικνύουν την ύπαρξη υψηλού αριθμού ασυμπτωματικών κρουσμάτων. Υπάρχει πολύ ισχυρή συναίνεση ότι τα άτομα ηλικίας 60 ετών και άνω και τα άτομα με υποκείμενες παθήσεις επηρεάζονται περισσότερο.

![Διάγραμμα που δείχνει πως το ποσοστό θνησιμότητας του Covid-19 φτάνει το 14,8% για ενήλικες άνω των 80 ετών, ενώ είναι λιγότερο από 1% για άτομα κάτω των 50](images/mortality-rate-by-age.svg)

Νωρίτερα στην επιδημία, υπήρχε ελπίδα ότι το 3,5 τοις εκατό ήταν αρκετά υπερεκτιμημένο, ωστόσο, καθώς νέα στοιχεία συνεχίζουν να εμφανίζονται, υπάρχει [όλο και μικρότερη ελπίδα για αυτό το ενδεχόμενο](https://www.statnews.com/2020/02/25/new-data-from-china-buttress-fears-about-high-coronavirus-fatality-rate-who-expert-says/). Οι αριθμοί από τη Νότια Κορέα είναι μέχρι στιγμής οι πιο αισιόδοξοι στον κόσμο ([0,7% θανατηφόρα περιστατικά](https://twitter.com/marcelsalathe/status/1236914078632812544)) αλλά, α) ο πληθυσμός της Νότιας Κορέας είναι νεότερος κατά μέσο όρο και β) η Νότια Κορέα (σε αντίθεση με τις ΗΠΑ) έχει κάνει τα πάντα σωστά από τα πρώτα στάδια της επιδημίας: έχει κάνει μαζική εφαρμογή διαγνωστικών ελέγχων σε συνδυασμό με ριζική διαφάνεια, δημόσια υποστήριξη και [ακόμα και ελέγχους drive-through!](https://twitter.com/cnni/status/1234524871226482688) Εάν αυτό το στέλεχος του Κοροναϊού είναι σαν άλλους ιούς, τα επιθετικά μέτρα μείωσης της μετάδοσης μπορούν να μειώσουν και τη μέση «δόση» ιικών σωματιδίων που επάγουν τη νόσο; αυτό μπορεί να μειώσει τη μέση σοβαρότητα της νόσου καθώς και τα συνολικά ποσοστά θνησιμότητας. Ο χρόνος θα δείξει.

Επιπλέον, ακόμα και αν το πραγματικό ποσοστό θνησιμότητας του Covid-19 είναι τόσο χαμηλό όσο 1% ([όπως είναι μέχρι στιγμής με το Diamond Princess](https://wwwnc.cdc.gov/eid/article/26/6/20-0452_article)), θα είναι ήδη [δέκα φορές υψηλότερο από μια τυπική εποχική γρίπη](https://www.bloomberg.com/opinion/articles/2020-03-05/how-bad-is-the-coronavirus-let-s-compare-with-sars-ebola-flu).

![Διάγραμμα που παρουσιάζει το ποσοστό θνησιμότητας του Covid-19 που εκτιμάται μεταξύ 0.5% και 4.0%, σε σχέση με αυτό της εποχικής γρίπης στο 0.1%](images/mortality-rate.svg)

> Οι 61.099 θάνατοι που σχετίζονται με τη γρίπη στις ΗΠΑ κατά τη διάρκεια της βαριάς περιόδου γρίπης 2017-2018 ανήλθαν στο 0,14% των εκτιμώμενων 44,8 εκατομμυρίων κρουσμάτων με συμπτώματα γρίπης. Υπήρξαν επίσης κατ' εκτίμηση 808.129 νοσηλείες σχετιζόμενες με γρίπη, δηλαδή το 1.8%. Εάν υποθέσουμε ότι συμβαίνει ένα ξέσπασμα Covid-19 παρόμοιου μεγέθους στις ΗΠΑ, και πολλαπλασιάσεις τις εκτιμήσεις θανάτου και νοσηλείας επί πέντε ή 10, τότε παίρνεις πραγματικά τρομακτικούς αριθμούς: 300.000 έως 600.000 θάνατοι, και [4 εκατομμύρια έως 8 εκατομμύρια νοσηλείες σε μια χώρα που έχει 924.107 στελεχωμένα νοσοκομειακά κρεβάτια](https://www.bloomberg.com/opinion/articles/2020-03-05/how-bad-is-the-coronavirus-let-s-compare-with-sars-ebola-flu) \[για όλες τις ασθένειες συνολικά\].

Για τον περισσότερο κόσμο, η λοίμωξη οδηγεί σε ήπιας μορφή ασθένεια αλλά εξακολουθεί να μπορεί να μεταδοθεί, **έτσι εξαπλώνεται ο ιός.** Αυτοί που θα νοσήσουν βαριά, θα χτυπηθούν σκληρά. Η θνησιμότητα δεν είναι η πλήρης εικόνα: η Ιταλία αναφέρει ότι [το 10% των περιπτώσεων δε χρειάζεται μόνο νοσηλεία, αλλά και παραμονή στη ΜΕΘ](https://twitter.com/marcelsalathe/status/1235662457261023232) -- φροντίδα που χρειάζεται για περίοδο [3-6 εβδομάδων](https://www.washingtonpost.com/health/2020/03/07/how-doctors-treat-sickest-coronavirus-patients/). Αυτό δεν είναι βιώσιμο.
