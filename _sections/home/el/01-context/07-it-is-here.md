# Είναι ήδη εδώ

Θεώρησε ότι ο ιός είναι ήδη στην πόλη σου / χωριό / χώρο εργασίας / εκκλησία / κλπ. Είναι [σχεδόν σίγουρα ήδη "εδώ" και απλά δεν έχει 
εντοπιστεί](https://twitter.com/balajis/status/1234879748083503105) λόγω έλλειψης διαγνωστικών ελέγχων. Στις ΗΠΑ, υπάρχουν [6 πολιτείες που εξακολουθούν να μην έχουν ούτε ένα εργαστήριο έτοιμο να πραγματοποιήσει ελέγχους](https://www.npr.org/sections/health-shots/2020/03/06/812833596/coronavirus-14-deaths-now-in-u-s-new-cases-in-maryland-colorado) ακόμη και αν είχαν ένα δείγμα στα χέρια τους. Οι εκτιμήσεις από την Ιταλία είναι πως στην αρχή του ξεσπάσματος, ο αριθμός των πραγματικών λοιμώξεων ήταν [τετραπλάσιος από τον αριθμό των κρουσμάτων που μπορούσαν να επιβεβαιωθούν](https://twitter.com/AdamJKucharski/status/1236004937529798659). Μη-εμφανής μετάδοση στην κοινότητα [συνέβαινε για εβδομάδες πριν εντοπιστεί στο Seattle](https://twitter.com/trvrb/status/1236096904678633472). Το Seattle και το Stanford κάνουν καταπληκτική δουλειά προσπαθώντας να αναπτύξουν τα δικά τους διαγνωστικά τεστ· [περίπου 5-7% των τεστ στο Seattle είναι θετικά](https://twitter.com/UWVirology/status/1236017803162873856) και
οποιοσδήποτε μπορεί να ελεγχθεί (με ένδειξη ιατρού).

> Απογοητευμένο από την έλλειψη διαγνωστικών ελέγχων λόγω προβλημάτων με το τεστ που ανέπτυξε το CDC, το Seattle Flu Study άρχισε να χρησιμοποιεί ένα τεστ ανεπτυγμένο εσωτερικά από το ίδιο για έλεγχο Covid-19 σε δείγματα ανθρώπων που είχαν βρεθεί αρνητικοί για γρίπη. Αυτή η τεχνική -επιτρεπτή ως ερευνητικό πρωτόκολλο- αποκάλυψε τον έφηβο του νομού Snohomish που διαγνώστηκε θετικός.

(Για λόγους δημόσιας υγείας, το Πανεπιστήμιο της Ουάσιγκτον δημοσιεύει αυτά τα αποτελέσματα). Μέχρι στιγμής μόνο το Πανεπιστήμιο της Ουάσιγκτον και το Stanford έχουν προχωρήσει με δικά τους διαγνωστικά κιτ (όχι του CDC)· και τα δύο ιδρύματα έχουν δώσει εντολή να αντικατασταθούν οι τάξεις σε εναλλακτικές λύσεις μάθησης εξ αποστάσεως Οι ενέργειες αυτές μιλάνε από μόνες τους, περισσότερα πανεπιστήμια θα πρέπει να ακολουθήσουν το παράδειγμά τους. Βέβαια, [οι καθηγητές χρειάζονται την τεχνολογία και την απαραίτητη υποστήριξη για να κάνουν την αλλαγή](https://twitter.com/ryanaboyd/status/1236009378295103488).

Εκπαιδευτικές κοινότητες με λίγους πόρους (χωρίς φορητούς υπολογιστές ή internet) θα δυσκολευτούν περισσότερο να εφαρμόσουν μια τέτοια αλλαγή. Αλλά ας ξεκινήσουμε με εκείνα τα πανεπιστήμια (και τα αντικείμενα σπουδών) για τα οποία κάτι τέτοιο δε φέρει σημαντικές δυσκολίες. Δεν υπάρχει μία παρέμβαση που να ταιριάζει σε όλους, αλλά η γρήγορη ανταπόκριση είναι καίρια. Προς τους καθηγητές: παρακαλώ μην περιμένετε την [πανεπιστημιακή διοίκηση να εφαρμόσει την απόφαση σε όλη το ίδρυμα](https://www.insidehighered.com/news/2020/03/06/roundup-weeks-news-about-κολέγια-και-coronavirus?utm_content=buffera0fc5&utm_medium=social&utm_source=linkedin&utm_campaign=IHEbuffer). Μετακινηθείτε σε λύσεις εξ αποστάσεως με δική σας πρωτοβουλία. [Διαβάστε εδώ για γρήγορες συμβουλές on-line διδασκαλίας](https://docs.google.com/document/d/1QR7IEgdisO6JtmELs07uUsSSu2Yox86GJY9wGV6mBjA/edit#).
