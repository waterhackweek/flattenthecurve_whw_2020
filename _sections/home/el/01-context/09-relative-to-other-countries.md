# Πολιτικές αντιμετώπισης

{:.no_toc}
# Όπως και σε άλλες χώρες, ο συνδυασμός πολιτικών εργασίας και δημόσιας υγείας στις ΗΠΑ αποτελεί εκρηκτικό συνδυασμό σε καιρό πανδημίας

-   Μηδενική καθολικά εγγυημένη [αναρρωτική άδεια μετ' αποδοχών](https://www.worldpolicycenter.org/policies/for-how-long-are-workers-guaranteed-paid-sick-leave)
-   Ακόμη και αυτοί που \*δικαιούνται\* πληρωμένη αναρρωτική άδεια, το διάστημα που καλύπτεται είναι συχνά μερικές ημέρες, και όχι εβδομάδες που θα χρειαζόταν μια παρατεταμένη ασθένεια.
-   Μηδενική εγγυημένη άδεια με αποδοχές για φροντίδα μελών της οικογένειας που νοσούν
-   Μηδενική εγγυημένη υποστήριξη, οικονομικά ή λειτουργικά για άτομα που πρέπει να βάλουν τον εαυτό τους σε καραντίνα. [Επομένως κάποιοι άνθρωποι αγνοούν τις οδηγίες για καραντίνα επειδή πρέπει να βάλουν ψωμί στο τραπέζι τους](https://twitter.com/abcnews/status/1236462655012917249)
-   Πολλοί άνθρωποι είναι ανασφάλιστοι. Δεδομένου της κατάστασης τώρα (μη-εμφανής μετάδοση και απουσία διαθέσιμου εμβολίου), οι ασφαλιστικές εταιρείες έχουν ηθική υποχρέωση αλλά δεν έχουν οικονομικά κίνητρα να βελτιώσουν τους διαγνωστικούς ελέγχους και να εξασφαλίσουν πρόσβαση στην περίθαλψη.
-   Στις ΗΠΑ η ασφάλιση συνδέεται με την απασχόλησή, έτσι όταν οι άνθρωποι αρρωσταίνουν είναι επίσης ευάλωτοι στην πτώχευση. Σε μια χρονιά πανδημίας αυτό είναι καταστροφικό για μια οικονομία.

Το γεγονός ότι τέτοια δίχτυα ασφαλείας δεν έχουν υπάρξει στο παρελθόν στις ΗΠΑ περιπλέκει τις συμπεριφορές που απαιτούνται για την εξομάλυνση της καμπύλης σε σύγκριση με τις περισσότερες άλλες χώρες που έχουν πληγεί μέχρι στιγμής. Ωστόσο, νομοθεσία που πέρασε πριν μερικές Παρασκευές από τη Βουλή των Αντιπροσώπων των ΗΠΑ αποσκοπεί στην αντιμετώπιση ορισμένων από αυτά τα κρίσιμα ζητήματα. Εν ολίγοις, το νομοσχέδιο θα παρέχει ενισχυμένες παροχές ανεργίας, δωρεάν δοκιμές του ιού, καθώς και επιπρόσθετα κεφάλαια για την επισιτιστική βοήθεια και το Medicaid. Την ψήφιση του νομοσχεδίου κάλυψαν οι [New York Times](https://www.nytimes.com/2020/03/13/us/politics/trump-coronavirus-relief-congress.html), το [CNN](https://www.cnn.com/2020/03/13/politics/coronavirus-relief-congress/index.html) καθώς και άλλοι οργανισμοί ειδήσεων. Ολόκληρο το κείμενο του νομοσχεδίου είναι διαθέσιμο [εδώ](https://www.cnn.com/2020/03/13/politics/read-bill-text-families-first-coronavirus-response-act/index.html).

# Παγκόσμια παρακολούθηση του ιού και επικοινωνία

Οι γιατροί σε όλο τον κόσμο σφυροκοπούνται ανελέητα στην πρώτη γραμμή αυτής της κρίσης. Η έλλειψη προστατευτικού εξοπλισμού τους αφήνει εκτεθειμένους στον κίνδυνο, και ούτε οι ίδιοι είναι σε θέση να λάβουν την περίθαλψη που χρειάζονται. Για μια πιο προσωπική προοπτική της διάστασης της πανδημίας, ρίξτε μια ματιά [εδώ](https://twitter.com/stuff_so/status/1236467114933813248), το συγκεκριμένο περιστατικό είναι μόνο ένα από πολλά που έρχονται με καταιγιστικούς ρυθμούς.

Σε παγκόσμιο επίπεδο, [ο απολυταρχισμός μπορεί να περιορίσει τον έλεγχο της πανδημίας](https://www.theatlantic.com/technology/archive/2020/02/coronavirus-and-blindness-authoritarianism/606922/), δεδομένου ότι μπορεί να περιορίσει την εμπειρία και τη διαφάνεια που είναι απαραίτητη για την ορθή λήψη αποφάσεων, την καλύτερη δυνατή χρήση των πόρων και την ανταλλαγή πληροφοριών για την κατάσταση των πολιτών σε τοπικό αλλά και σε παγκόσμιο επίπεδο. Παραδείγματα αυτού του φαινομένου έχουν παρατηρηθεί στην Κίνα (στα πρώιμα στάδια της επιδημίας), και στο Ιράν, την Τουρκία και τη Ρωσία, οι οποίες μέχρι πρόσφατα είχαν αναφέρει το στατιστικά μη ρεαλιστικό σενάριο των μηδενικών κρουσμάτων. Οι σελίδες της Πρεσβείας των ΗΠΑ αναφέρουν πλέον περιπτώσεις, για παράδειγμα η [Ρωσική Πρεσβεία](https://ru.usembassy.gov/covid-19-information/). Μια σειρά από επιτυχημένες απεικονίσεις δεδομένων και παγκόσμια παρακολούθηση των κρουσμάτων είναι πλέον διαθέσιμες, για παράδειγμα από το [Johns Hopkins Coronavirus Resource Center](https://coronavirus.jhu.edu/map.html) και από τους [New York Times Coronavirus Case Maps](https://www.nytimes.com/interactive/2020/world/coronavirus-maps.html)
