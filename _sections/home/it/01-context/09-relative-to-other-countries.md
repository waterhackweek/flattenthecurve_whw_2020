{:.only_toc}
# Politiche

{:.no_toc}
# In confronto a quelle di altri Paesi, le politiche del lavoro e sanitarie degli USA possono avere conseguenze catastrofiche in una situazione di pandemia 

-   Nessuna garanzia universale di [congedo retribuito per malattia] (https://www.worldpolicycenter.org/policies/for-how-long-are-workers-guaranteed-paid-sick-leave)
-   Anche per coloro che \*hanno\* il congedo retribuito per malattia, il periodo di tempo coperto è spesso di pochi giorni, anziché delle settimane da considerare per una malattia prolungata.
-   Nessuna garanzia di congedo retribuito per motivi familiari per fornire assistenza a parenti ammalati
-   Nessuna garanzia di supporto economico o operativo per chi è tenuto all'auto-quarantena. [Ciò porta molti a ignorare la quarantena per procurarsi cibo.](https://twitter.com/abcnews/status/1236462655012917249)
-   Molte persone non sono assicurate. Allo stato attuale delle cose (modalità di trasmissione non chiare e assenza di un vaccino), le compagnie assicurative hanno l'obbligo morale, ma nessun incentivo finanziario per migliorare i test e garantire l'accesso all'assistenza.
-   Negli USA l'assicurazione è legata all'impiego, pertanto se ci si ammala si rischia anche la bancarotta. In un anno di pandemia, gli effetti sull'economia del Paese sono devastanti.

Il fatto che queste reti di sicurezza non esistessero negli USA complica l'adozione dei comportamenti necessari ad #appiattirelacurva rispetto a gran parte dei Paesi colpiti finora. Tuttavia, la legislazione approvata lo scorso 13 marzo dalla Camera dei rappresentanti statunitense intende affrontare parte di queste criticità. Vale a dire che verranno fornite maggiori indennità di disoccupazione, test per il virus gratuiti, e fondi supplementari per l'acquisto di cibo e per il programma sanitario Medicaid. Il progetto di legge è riportato da [New York Times](https://www.nytimes.com/2020/03/13/us/politics/trump-coronavirus-relief-congress.html), [CNN](https://www.cnn.com/2020/03/13/politics/coronavirus-relief-congress/index.html) e altre testate giornalistiche. Puoi consultare il progetto di legge [qui](https://www.cnn.com/2020/03/13/politics/read-bill-text-families-first-coronavirus-response-act/index.html).

# Monitoraggio e comunicazione globale

Medici di tutto il mondo stanno lottando in prima linea per combattere la crisi,
si infettano a causa della mancanza di dispositivi di protezione e loro stessi non possono ricevere le cure di cui hanno bisogno. Per un punto di vista personale in proposito, puoi dare un'occhiata [qui](https://twitter.com/stuff_so/status/1236467114933813248), ma non è senz'altro l'unico: le testimonianze sono innumerevoli.

A livello mondiale, [l'autoritarismo può condizionare il controllo della pandemia](https://www.theatlantic.com/technology/archive/2020/02/coronavirus-and-blindness-authoritarianism/606922/) in quanto può limitare la condivisione di competenze e la trasparenza necessarie a un buon processo decisionale, al miglior utilizzo possibile delle risorse, e alla comunicazione circa lo status corrente a connazionali e cittadini di tutto il mondo. Esempi in questo senso ci arrivano dalla Cina (la prima ad affrontare l'epidemia), e da Iran, Turchia e Russia, che fino a poco tempo fa riportavano lo scenario statisticamente irrealistico dell'assenza di casi. Siti web dell'Ambasciata statunitense nei singoli paesi cominciano a riportare casi, per esempio [l'Ambasciata USA in Russia](https://ru.usembassy.gov/covid-19-information/). Sono attualmente disponibili un certo numero di risorse efficaci di visualizzazione dei dati e tracciamento dei casi nel mondo, per esempio presso il [Johns Hopkins Coronavirus Resource Center](https://coronavirus.jhu.edu/map.html) e le [Mappe dei casi di Coronavirus del New York Times](https://www.nytimes.com/interactive/2020/world/coronavirus-maps.html)

