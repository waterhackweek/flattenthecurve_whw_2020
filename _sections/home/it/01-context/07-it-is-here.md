# È già qui

Fai conto che il virus sia già nella tua città/nel tuo paese/nel tuo posto di lavoro/nella tua chiesa/ecc. [Quasi sicuramente è già "qui" e semplicemente non è stato ancora rilevato](https://twitter.com/balajis/status/1234879748083503105) a causa della mancanza di test. Inoltre [sei Stati degli USA non hanno ancora neanche un laboratorio pronto per eseguire il test](https://www.npr.org/sections/health-shots/2020/03/06/812833596/coronavirus-14-deaths-now-in-u-s-new-cases-in-maryland-colorado) anche se ne fossero in possesso. Stime dall'Italia affermano che
allo scoppio dell'epidemia, il numero di contagi effettivi era di [quattro volte il numero dei casi che era possibile confermare in quel momento](https://twitter.com/AdamJKucharski/status/1236004937529798659). La trasmissione con modalità poco chiare [era già in atto da settimane prima che venisse rilevata a Seattle](https://twitter.com/trvrb/status/1236096904678633472). Seattle e Stanford si stanno facendo in quattro per mettersi in pari con i propri kit per il test; [circa il 5-7% dei test in Seattle è risultato positivo](https://twitter.com/UWVirology/status/1236017803162873856) e chiunque (previa indicazione medica) può sottoporsi al test.

> Frustrato dalla mancanza di test dovuta al problema del kit sviluppato dai CDC, il Seattle Flu Study ha cominciato a usare un test sviluppato in-house per analizzare la presenza di Covid-19 in campioni provenienti da persone risultate negative all'influenza. Questo lavoro—ammissibile in quanto trattavasi di ricerca— hanno portato alla luce il caso del giovane contagiato della Contea di Snohomish.

(Per il bene della salute pubblica, La University of Washington sta pubblicando questi risultati). Finora solo UW e Stanford si sono mosse in anticipo con i loro test (non forniti dai CDC); entrambe le istituzioni hanno stabilito la sostituzione delle lezioni in presenza con alternative di didattica a distanza. Un provvedimento che parla da sé; più enti universitari dovrebbero seguire l'esempio. Detto ciò, [i docenti necessitano di tecnologie e supporto per effettuare questo passaggio](https://twitter.com/ryanaboyd/status/1236009378295103488).

Le istituzioni educative con scarse risorse (sprovviste di computer o rete internet) incontreranno molte difficoltà nell'adeguamento. Quindi meglio iniziare dalle università (e discipline) per cui il passaggio comporterà meno disagi. Non ci sono soluzioni univoche, ma la rapidità è essenziale. Professori, non aspettate che la [struttura amministrativa del vostro ateneo estenda la decisione a tutto il campus](https://www.insidehighered.com/news/2020/03/06/roundup-weeks-news-about-colleges-and-coronavirus?utm_content=buffera0fc5&utm_medium=social&utm_source=linkedin&utm_campaign=IHEbuffer). Passate autonomamente a un'opzione di e-learning. [Consulta questi suggerimenti per l'insegnamento online in caso di necessità](https://docs.google.com/document/d/1QR7IEgdisO6JtmELs07uUsSSu2Yox86GJY9wGV6mBjA/edit#).
